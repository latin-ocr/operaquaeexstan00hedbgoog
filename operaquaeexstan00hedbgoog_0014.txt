-χ-

nostro deerit adnotati0‚ concludere licebit, eos cum textu nostro
concinere. Ceteros haud ita saepe adhibui, saepius tamen
codices m et q, deinceps kpsou, exquisitioribus tantum locis
libros gltv, rarissime autem rwy.

Adnotationes Politiani, de quibus et HAEUSSNERUS egit
(p. 12 sqq.) et ipse in commentatione mea, quae »Quaestiones
Papinianae» (Upsaliae 1893) inscribitur, disserui (p. 17 sqq.)‚
consulto non adhibui. Nam quamquam »antiquum» Politiani
codicem eundem atque Ambrosianum fuisse non omnino certum
uidetur, tamen manifestum est, codicem illum huic fuisse similli—
rnum3 accedit, quod adnotationes Politiani ita »indistincte»
inter se confusae sunt, ut apparatui nostro inmixtas nihil com-
modi, detrimenti non nihil eas adlaturas esse pro certo habere
liceat.

Ad postremum grato animo mihi profitendum est, quan-
topere de hac Columellae editione meriti sint Innumeros et
STROEMBERGms mei, quorum ille nec labori nec sumptui pe-
percit, ut in meum usum codices mecum inuestigaret‚ inuesti-
gatos conferret conlatosque denuo examinaret, hic autem per
duos annos in libris manu scriptis excutiendis schedisque meis
denuo cum codicibus conserendis diligentissimus mihi erat
adiutor.

Scribebam Upsaliae Non. Sept. a. MDCCCXCVII.

Vil. Lundstr-eme.

 

