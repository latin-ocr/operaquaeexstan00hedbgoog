A! ““

8 Praefatio

communem siue non, praebent, intellegendum oet codicem R
lectionem duplicem praebuisse.

Aliquotiens incidit, ut omnoe fere codices lectionem corruptam
praebeant, unus tamen atque alter codex, qui ceteris locis neglegi-
tur, per coniecturam lectionem ueram praebaet3 tum codices omneS,
qui lectionem ueram habent, referuntur et codices SAthpyco, sed
si quis ceterorum codicum coniecturam falsam fecit, neglegitur.
Hae lectiones codicum e coniecturis ortae et coniecturae uirorum
doctorum, qui post artem libros typis imprimendi inuentam uixe-
runt, eodem modo uncis declarantur.

Qua ratione usus Lundstrbm apparatum criticum composuerit,
non apparet, nisi quod in libris sexto et septimo edendis nihil, alibi
multa omisit. Josephson quoque multa omisisse uidetur; de ratione
autem lectionum eligendarum in praefatione nihil dicit: codices octo
recentiores, ex quibus duo ex editionibus impressis descripti sint.
omissos esse (pp. VII sq.). Sequitur, ut apparatus criticus librorum
tertii, quarti, quinti, duodecimi multis rebus ab apparatibus a
Lundstrom et Josephson compositis differat.

Alias rationes, quibus usus est Josephson, probandas puto: Clau-
sulas ad textum constituendum nihil ualere (Die Columella-Hand-
schriften, pp. 13 sqq.); in discrepantiis orthographicis codicem S
praeferendum esse, lectiones codicum reliquorum plerumque non
referendas (pp. IX—XIII); in locis qui uocentur parallelis referendis
Varronem et Palladium diligentissime, ceteros rarius referendos
esse nec fontes ab imitationibus diiungendos (p. XIV).

In rubricis capitulorum hac ratione usus sum: Sunt duae series
rubricarum, quarum altera argumenta librorum singulorum efficit,
ab omnibus fere codicibus ante textum libri, ad quem spectant,
enumerata — ei simillimus est index totius operis, quem in
ultimo libro undecimo Columella ipse praebet —, altera per textum
distributa rubricas capitulorum efficit; quae rubricae a codicibus
S et A et aliquot e recentioribus (hbfryc) praebitae saepissime argu-
mentis librorum dissimiles sunt. Eas rubricas respexi et rubricas
codicum wasscqym neglexi: quae cum fere in omnibus rebus
similes argumentis sint, apparet eas a principio non rubricas fuisse
sed argumenta, quae per textum distributa sunt.

Verba aliquot ubicumque praebentur iisdem cum uariationibus a
codicibus praebentur: scriba legem, quomodo ea uerba scribenda
essent, habuisse nec scripturam exemplaris sui secutus esse uidetur.
Mihi optimum uisum est ea uerba infra referre, ne in apparatu
critico eaedem uariationes saepius reddantur:

 

